Задача 6

Напишете програма-наблюдател Р, която изпълнява друга програма Q и я рестартира, когато Q завърши изпълнението си.
На командния ред на Р се подават следните параметри:
- праг за продължителност в секунди - едноцифрено число от 1 до 9;
- Q;
- незадължителни параметри на Q;

Р работи по следния алгоритъм:
- стартира Q с подадените параметри;
- изчаква я да завърши изпълнението си;
- записва в текстов файл run.log един ред с 3 полета - цели числа (разделени с интервал):
  - момент на стартиране на Q (Unix time);
  - момент на завършване на Q (Unix time);
  - код за грешка, с който Q е завършила (exit code);
- проверява дали е изпълнено условието за спиране и ако не е, преминава отново към стартирането на Q.

Условие за спиране:

Ако наблюдателят Р установи, че при две последователни изпълнения на Q са изпълнени и двете условия:
- кодът за грешка на Q е бил различен от 0;
- разликата между момента на завършване и момента на стартиране на Q е по-малка от подадения като първи параметър на Р праг;
то Р спира цикъла от изпълняване на Q и сам завършва изпълнението си.

Забележка: Ако изпълнената програма е била прекъсната от подаден сигнал, това се приема за завършване с код за грешка 129.
