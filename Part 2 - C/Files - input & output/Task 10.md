Задача 10

Напишете програма на С, която да работи подобно на командата cut, реализирайки само следната функционалност:
- програмата трябва да чете текст от стандартния вход и да извежда избрана част от всеки ред на стандартния изход;
- ако първият параметър на програмата е низът "-c", то вторият параметър е или едноцифрено число - от 1 до 9,
или 2 едноцифрени числа N и M (N <= M), разделени с тире (например 5-8).
В този случай програма трябва да изведе избрания/избраните символи от реда: или само символа на указаната позиция,
или няколко последователни символа на посочените позиции;
- ако първият параметър на програмата е низът "-d", то вторият параметър е низ, от който е важен само първият символ.
Той се използва като разделител между полетата на реда. Третият параметър трябва да бъде низът "-f", а четвъртият - 
или едноцифрено число - от 1 до 9, или 2 едноцифрени числа N и M (N <= M), разделени с тире (например 5-8). 
В този случай програма трябва да разглежда реда като съставен от няколко полета - може би празни, разделени от указания символ
(първият символ от низа, следващ параметъра "-d") и да изведе или само указаното поле, или няколко последователни полета на указаните позиции, разделени от същия разделител;
- ако някой ред няма достатъчно символи/полета, за него програмата трябва да изведе каквото (докъдето) е възможно (или дори празен ред).
